Τίτλος: «Εφαρμογή Διαχείρισης Αθλητικών Σωματείων»
==================================================

 

Αθλητικοί σύλλογοι, είτε ιδιωτικοί με κερδοσκοπικό χαρακτήρα, είτε σωματεία μη
κερδοσκοπικού χαρακτήρα, καθημερινά αντιμετωπίζουν το πρόβλημα της διαχείρισης
της εργασίας τους, που συχνά περιλαμβάνει εργασίες διαφορετικού τύπου, όπως
διαχείριση αθλητών, διαχείριση μελών (γονείς, μέλη του διοικητικού συμβουλίου
του συλλόγου, μέλη της γενικής συνέλευσης του συλλόγου κ.λπ.), διαχείριση
προμηθευτών, διαχείριση χορηγών, επίσης εργασίες διαχείρισης οικονομικών
προϋπολογισμών και οικονομικών κινήσεων εσόδων (π.χ. μηνιαίες συνδρομές
αθλητών), αλλά και εξόδων (π.χ. μηνιαίες πληρωμές προπονητών).

 

Ένα σύστημα ανοικτού λογισμικού που ενοποιεί τις προαναφερόμενες εργασίες
ανέκυψε η ανάγκη να δημιουργηθεί για τη διαχείριση του Αθλητικού Σωματείου
«ΠΟΣΕΙΔΩΝ Ιωαννίνων». Το σωματείο αυτό αποτελεί έναν από τους μεγαλύτερους
αθλητικούς συλλόγους της Δυτικής Ελλάδας με ενεργούς αθλητές 957και ενεργά μέλη
1358. Ο ΠΟΣΕΙΔΩΝ Ιωαννίνων δραστηριοποιείται στο αγώνισμα της κολύμβησης, ωστόσο
στο ενεργητικό του έχει αναλάβει και ποικίλες άλλες αθλητικές διοργανώσεις, όπως
είναι ο ετήσιος Γύρος της Λίμνης Παμβώτιδος. Η εφαρμογή Διαχείρισης Σωματείου
ΠΟΣΕΙΔΩΝ υλοποιήθηκε εθελοντικά από την ομάδα προγραμματιστών (1) Αλεξάνδρου
Σερβετά και (2) Θεοδώρας Μαγουλιώτη με τεχνολογίες MS Visual Basic 6 και MS
Access 2003.
